## Programiranje mobilnih aplikacija - Kcal Counter

Kcal Counter je aplikacija koja korisnicima omogućava praćenje unosa i potrošnje kalorija. Praćenje unosa kalorija se vrši evidentiranjem obroka, dok se praćenje potrošnje kalorija vrši evidentiranjem fizičkih aktivnosti. Pri prvom korištenju aplikacije neophodno je izvršiti registraciju i unijeti email adresu, visinu, težinu, broj godina i pol korisnika.

U toku evidentiranja obroka korisnik odabira odgovarajuće namirnice i za svaku od njih unosi količinu u gramima. Namirnice su prikazane u listi koju je moguće pretraživati, a za svaku namirnicu su prikazane i informacije o makronutrijentima i kalorijskoj vrijednosti. Ukoliko neka namirnica ne postoji, u listi namirinica, korisnik može pokrenuti opciju za ručno dodavanje namirnice. Na sličan način se evidentiraju i fizičke aktivnosti. Korisnik iz liste aktivnosti izabira željenu aktivnosti i unosi trajanje aktivnosti u minutama. Na osnovu podataka unesenih prilikom registracije i trajanja aktivnosti izračunava se broj potrošenih kalorija. Aplikacija automatski evidentira hodanje korisnika i izračunava potrošene kalorije za tu aktivnost, takođe aplikacija automatski izračunava i dnevni bazalni metabolizam.

Na osnovu evidentiranih obroka i aktivnosti izračunava se ukupan unos i potrošnja kalorija za svaki dan. Početni ekran aplikacije sadrži listu čiji elementi predstavljaju dane i prikazuju ukupan unos i potrošnju kalorija za dati dan. Klikom na element liste dobijamo detaljan prikaza dana koji uključuje listu aktivnosti, listu obroka i grafik raspodjele unesenih kalorija po makronutrijentima. Klikom na obrok iz liste obroka dobijamo detaljan prikaz obroka koji uključuje listu namirnica i količina i grafik raspodjele unesenih kalorija po makronutrijentima. Prikaz dana uključuje i mapu na kojoj su iscrtane putanje koje je korisnik prehodao u toku dana.

Putem opcije Graphs iz navigation drawera korisniku je dostupan grafički prikaz unosa kalorija i makronutrijenata po danima. Potrebno je da korisnik izabere željeni makronutrijent ili količinu kalorija i datumski opseg i biti će mu prikazan stubasti grafik, gdje svaki stub predstavlja jedan dan a veličina stuba predstavlja unesenu količinu makronutrijenta ili kalorija. Opcija Profile omogućava izmjenu ličnih podataka koji su uneseni prilikom registracije. Putem opcije Settings moguće je vršiti podešavanja vezana za sinhronizaciju podataka. Sinhronizacija podataka podrazumijeva čuvanje podataka na zajednički server. Korisnik može pokrenuti sinhronizaciju ručno, a može i uključiti periodičnu sinhronizaciju. Takođe, korisnik može da izabere da li želi da se sinhronizacija vrši samo putem WiFi mreže ili i putem mobilne mreže.

Demo aplikacije je dostupan na https://www.youtube.com/watch?v=YVdZf85j53I.
